Plymouth è una città fantasma situata 
sull'isola di Montserrat, un territorio 
d'oltremare del Regno Unito nelle Piccole 
Antille, all'interno del mar dei Caraibi.

La città dovette essere evacuata in maniera 
definitiva nel 1997, quando venne distrutta 
e ricoperta da alcuni metri di cenere, a 
causa di una lunga serie di devastanti 
eruzioni vulcaniche. Plymouth era la 
capitale dell'isola e mantenne ufficialmente 
questo titolo anche dopo il suo abbandono. 
Di conseguenza, nonostante gli uffici 
governativi siano stati spostati a Brades, 
Plymouth è l'unica città fantasma al mondo 
che sia anche una capitale. È tuttavia in 
costruzione la città di Little Bay, che 
diverrà la nuova capitale dell'isola.